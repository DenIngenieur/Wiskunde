# Goniometrie

## De t-formules plus de sinus en cosinus in functie van de tangens
De t-formules worden meestal afgeleid met behulp van een aantal goniometrische formules. Idem voor de formules van de sinus en cosinus - van een hoek x en de dubbele hoek 2x - in functie van de tangens van x. Dit kan een stuk eenvoudiger, en daarom maakte ik de PDF die bij deze video: https://youtu.be/dzqh1wh2-a0 hoort. 

## sin(2x) = 2 sin(x) cos(x) ??
De formule voor sin(2x) gebruik ik in de video van de t-formules. Meestal wordt dat afgeleid door de formule voor sin(a+b) te gebruiken, maar er is een simpele manier om de formule af te leiden zonder dat je al de rest moet afleiden of van buiten kennen. Dat toon ik in deze video: https://youtu.be/75IRphW7eTQ.

## Goniometrische formules: trucs en afleidingen
Ik heb altijd een gloeiende hekel gehad aan dingen vanbuiten leren. Dus als ik kon bedacht ik altijd trucs om dingen te onthouden, en beter nog, hoe ik snel dingen kon afleiden. Die afleidingen waren niet altijd even koosjer, wiskundig gezien, maar waren gebaseerd op wat ik makkelijk kon onthouden. 
Dit zijn een aantal "afleidingen" van goniometrische formules, op een manier die je toelaat om de meest courante snel te reconstrueren, met een minimum aan van buiten leren. Het lijkt misschien veel en moeilijk de eerste keer, maar als je 't een paar keer doet vergeet je nooit meer hoe 't moet. Bovendien heb je vaak wel een idee van hoe de formule er grosso modo moet uitzien, dus dat helpt ook. En op een examen heb je ze meestal niet allemaal nodig, dus je bent er doorgaans wel snel vanaf.

De video vind je hier: https://youtu.be/UyxYm7oW9c4.
